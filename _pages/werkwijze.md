---
layout: archive
title: "Werkwijze"
permalink: /werkwijze/
author_profile: true
---

{% include base_path %}

Van Houten Consult werkt planmatig, pragmatisch en resultaatgericht en heeft veel oog voor duurzame oplossingen. 
### Eerst een intakegesprek
Elke potentiële opdracht start met een gedegen (gratis) intake. In dit gesprek wordt duidelijk wat u wilt en wat de mogelijkheden daartoe zijn. Daarna ontvangt u een heldere offerte. Hierin staan uw vraag, het voorgestelde plan van aanpak, de overeengekomen resultaten en de (redelijke) zakelijke voorwaarden.

### Samen met u!
Wij werken ‘zij aan zij’ met u als opdrachtgever en uw medewerkers. Een actieve inzet van alle betrokkenen is o.i. voorwaarde voor een goed en duurzaam resultaat. Door de aanwezige kennis, inzichten en ervaring in uw organisatie te combineren met de onze komen we snel verder. We delen en ontwikkelen graag samen en stellen ons lerend op. In overleg en waar zinvol betrekken we ook uw klanten en netwerkpartners. U kunt rekenen op een kritische blik: spiegelen is ons werk. 

### Efficiënt en doelgericht 
Wij benutten de tijd en energie van een ieder doelgericht en efficiënt. Zo nodig zorgen we voor een gefaseerde aanpak. Het gewone werk kan dan doorgaan en tussentijds bijsturen blijft mogelijk. We werken projectmatig en geven de voorkeur aan korte workshops en gerichte brainstormsessies in adhoc samenstelling i.p.v. allerlei werkgroepen, projectgroepen, stuurgroepen en begeleidingsgroepen die frequent vergaderen. 

### Inzet van veranderkundige expertise
Verbeteren en vernieuwen is mensenwerk. Onze overtuiging en ervaring is dat mensen tot veel meer in staat zijn dan zijzelf of anderen denken. Wanneer het management mensen uitdaagt en in staat stelt daadwerkelijk mee te denken en mee te doen, komt er creativiteit vrij. Open communicatie is hierbij essentieel. We spelen in op motivatie en normen en waarden van medewerkers. En ook op weerstanden en hobbels onderweg.

### Kwaliteit gegarandeerd
Ook in onze eigen werk staat kwaliteit voorop. Tussentijds stemmen wij met u af hoe het gaat. Na afloop van een opdracht evalueren wij altijd of u tevreden bent. Klachten? Laat het ons weten, dan zoeken we een passende oplossing. Zie ook de [algemene voorwaarden](/files/voorwaarden2014.pdf).
