---
layout: archive
title: "Visie: Kwaliteit beweegt, inspireert en motiveert!"
permalink: /visie/
author_profile: true
---

{% include base_path %}

Werken aan kwaliteit is voor van Houten Consult: 
"De goede dingen (in één keer) goed doen en leren, verbeteren en innoveren".

### Weten waar u voor staat
Als duidelijk is waar uw organisatie voor staat, wie uw klanten zijn en wat u voor die klanten wilt betekenen, is de basis gelegd om samen te werken aan de kwaliteit van de dienstverlening. Zo’n visie geeft richting en zingeving en verbindt uw medewerkers en samenwerkingspartners. 

### Maatwerk
Elke organisatie en elke klant is uniek. Dat vraagt altijd weer maatwerk, wat niet betekent dat het wiel steeds weer moet worden uitgevonden. De kunst is die dingen te doen (of te laten) die het verschil maken. 

### Mensen en middelen goed inzetten
Als professional het werk goed doen is belangrijk, maar niet voldoende. Kwaliteit leveren vraagt om het adequaat inspelen op eisen en wensen. En om het goed inzetten van mensen en middelen en het beheersen en verbeteren van werkprocessen en prestaties. Overigens zonder daarbij in de valkuil van bureaucratie te trappen!
Een goed kwaliteitssysteem helpt om alle activiteiten functioneel en in onderlinge samenhang te plannen en uit te voeren.  

### Integraal werken
Het geheel is meer dan de som der delen: wij hebben oog voor de onderlinge afhankelijkheid van de relevante aspecten van uw organisatie: van beleid tot uitvoering, van interne samenwerking tot de bejegening van klanten, van de verbetering van huidige dienstverlening tot innovatie. Wij houden niet van cosmetische ingrepen, die achteraf geen oplossing blijken te zijn. 

### Voortdurend verbeteren
Wat vandaag goed is, hoeft dat morgen niet meer te zijn. Resultaat- en klantgericht werken vraagt om het verzamelen en benutten van feedback. Van klanten, van medewerkers en uit systemen die u als organisatie al heeft. Wij helpen u vast te stellen wat de relevante prestatie-indicatoren zijn en hoe u systematisch een verbetercyclus kan doorlopen. 
